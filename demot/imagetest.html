<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>imagetest</title>
    <link rel="stylesheet" href="imagetest.css">
</head>
    <body>
        <main>
            <h1><strong>MANDALA</strong></h1>
                <h2><strong>Merkitys</strong></h2>
                <p>Mandala voidaan määritellä kahdella tavalla: ulkoisesti maailmankaikkeuden skemaattisena, visuaalisena representaationa, ja sisäisesti useiden aasialaisten psykofyysisten uskonnonharjoitusten kuten meditoinnin oppaana.
                Mandala edustaa pohjimmiltaan maailmankaikkeutta. Se on pyhitetty alue, joka toimii jumalten astiana ja universaalien voimien keruupisteenä. Kun ihminen eli mikrokosmos menee henkisesti mandalan sisään ja siirtyy kohti sen keskustaa, hänet johdatetaan analogisesti kosmisen hajoamisen ja takaisinyhdentymisen prosessien läpi.
                Mandala voidaan yhdistää symboliseen palatsiin. Mandalan keskustan palatsissa on neljä porttia eri ilmansuuntia kohti. Palatsi sijaitsee samankeskisten ympyröiden keskellä, jotka muodostavat suojelevan kerroksen sen ympärille. Jokainen taso symbolisoi jotain ominaisuutta, joka ihmiseltä vaaditaan palatsiin pääsemiseksi. Palatsin sisäpuolella on perinteestä riippuen erilaisia symboleita, jotka liittyvät eri jumaluuksiin, tai kulttuurisia symboleita kuten salama, kello, pyörä tai timantti.[2] Tiibetiläisen thangkan eli kangaskäärömaalauksen mandala koostuu tyypillisesti ulommasta alueesta, joka ympäröi yhtä tai useampaa samankeskistä ympyrää. Ympyrät ympäröivät neliötä, jossa on poikittaisia viivoja keskustasta kuhunkin kulmaan. Keskustassa ja jokaisen kolmion keskustassa on viisi ympyrää, joiden sisällä on jumaluuksien symboleja tai kuvia, useimmiten viisi ”itsestään syntynyttä” buddhaa.
                Toisinaan mandala saattaa edustaa jotain tiettyä jumaluutta tai jumaluuksien ryhmää, johon kuuluu jopa tuhansia jumalia. Tällöin pääjumaluus on mandalan keskustassa ja muut jumaluudet on sijoitettu keskuskuvan ympärille. Pääjumaluus on mandalan generatiivinen voima, ja sivujumaluudet ovat keskuskuvan voiman ilmentymiä.
                Kiinan, Japanin ja Tiibetin mandalat jaetaan kahteen tyyppiin, jotka edustavat maailmankaikkeuden eri aspekteja: garbha-dhatu, jossa liike on yhdestä kohti monta, ja vajra-dhatu, jossa liike on monesta kohti yhtä.
                Eri perinteissä on mandaloiden käytölle erilaisia riittejä. Tantrilaisessa buddhalaisuudessa valaistumisen tavoittelussa noudatetaan hyvin monimutkaista rituaalien kokoelmaa, johon liittyy fyysisiä harjoituksia ja työkaluja kuten mandaloita.</p>

            <h2><strong>Tekeminen</strong>Tekeminen</h2>
                <p>Mandala voidaan maalata paperille tai kankaalle, se voidaan piirtää maahan valkoisilla ja värillisillä riisijauhoviivoilla, tai se voidaan tehdä pronssista tai kivestä.[1] Mandalat voivat perustua useisiin erilaisiin geometrisiin muotoihin, jotka käyttävät erilaisista symboleista kummunneita kuvioita. Mandaloiden luomisessa käytetyt menetelmät ovat hyvin tarkkoja ja yhdistetty rituaaleihin kuten pyhien kaavojen veisaamiseen.</p>

            <h2><strong>Buddhalaisuus</strong></h2>
                <p>Buddhalaisuus on Intiassa noin 500 eaa. syntynyt uskonto ja filosofinen perinne. Sen perustaja on yleensä historiallisena henkilönä pidetty Siddhartha Gautama, joka tuli Buddhaksi eli valaistuneeksi (sananmukaisesti herännyt). Hän itse opetti olevansa tavallinen ihminen, ei jumalallinen olento. Buddhalaisia on maailmassa noin 490 miljoonaa.
                Buddhalaisuuden tärkein opetus on, että elämässä on kärsimystä (paalin kielen dukkha) tai se on epätyydyttävää, eivätkä ohimenevät asiat voi tuottaa todellista onnea. Tästä huolimatta buddhalaisuus ei ole pessimistinen uskonto, sillä kärsimyksestä voi myös vapautua. Buddhan neljän jalon totuuden mukaan kärsimystä on (ensimmäinen totuus), mutta sillä on syy eli janoaminen sekä tietämättömyys (toinen totuus), se voidaan lopettaa pääsemällä irti sen syistä ja valaistumalla (kolmas totuus), ja on olemassa tapa saada se loppumaan: jalo kahdeksanosainen polku (neljäs totuus). Buddhalaisuuden keskeinen päämäärä on valaistuminen eli nirvana, joka nähdään kaiken kärsimyksen loppuna. Valaistumisen voi saavuttaa kehittämällä jaloa kahdeksanosaista polkua, joka jakaantuu kolmeen pääosaan: hyveen, keskittymisen ja viisauden kehittämiseen. Valaistunut tajuaa olemassaolon perimmäisen luonteen eikä siksi enää takerru maailmaan. Näin hänen takertumisensa lakkaa, ja sen myötä myös kärsimys.
                Usein kiistellään siitä, pitäisikö buddhalaisuus luokitella uskonnoksi vai filosofiseksi perinteeksi. Tämä johtuu muun muassa siitä, että toisin kuin useimpien uskontojen perustajat, Buddha ei opettanut minkään jumalten palvontaa eikä ylistänyt sokeaa uskoa.[4] Sen sijaan Buddha kehotti oppilaitaan ajattelemaan itse ja tutkimaan opetuksia kriittisesti niiden ymmärtämiseksi[5]. Kuuluisassa Kalamasutrassa Buddha sanoo, ettei mitään tule uskoa ”vain siksi että niin on usein sanottu tai niin on tapana uskoa – – vain koska niin huhutaan tai niin sanotaan pyhissä teksteissä – – vain päättelyn tai olettamusten pohjalta – – tai sen ajatuksen perusteella, että ’tämä munkki on opettajamme.</p>
            </div>
            <footer>
                <p>Copyright © 2024</p>
            </footer>
        </main>
    </body>
</html>